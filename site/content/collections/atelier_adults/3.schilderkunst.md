title: Schilderkunst
text: |
  <p>
  	Binnen de opleiding <strong>schilderkunst</strong> volg je het vak <strong>schilderkunst</strong> zowel op maandag als op donderdag. Op dinsdag kan je optioneel het vak <strong>modeltekenen</strong> volgen om jouw tekenvaardigheden te ontwikkelen.
  </p>
  <p>
  	Deze opleiding laat je reizen doorheen de tijd. We ontmoeten diverse culturen en ontdekken rijke tradities. In dit proces, waarin onderzoek en experiment centraal staan, vertrek je vanuit je eigen gevoels- en gedachtewereld. Ervaar de verf in al zijn diverse aspecten: dun of dik, opaak of transparant, ... Druk je door middel van expressief kleurgebruik uit in helder of diffuus, warm of koud, sprankelend of beheerst, â€¦ Ontwikkel een eigen schildertaal door op een authentieke manier met je borstel te bewegen. Ga op zoek naar originele standpunten, composities, lijnen, vlakken, texturen, ...
  </p>
  <p>
  	Starten in schilderkunst?
  </p>
  <p>
  	Doorheen de opleiding zijn individueel proces en picturale ontwikkeling belangrijk voor startende alsook ervaren schilders. Via opdrachten, demonstraties en persoonlijke begeleiding maken we kennis met diverse aspecten  en begrippen van het medium schilderkunst; de drager, beeldend onderzoek en het aanbrengen van de verf. Langs een waaier van kleur, staan we stil bij verschillende processen, kunsthistorisch tot experimenteel om het arsenaal te verbreden en om een eigen beeldtaal te ontwikkelen.
  </p>
  <p>
  	<strong>Materiaal</strong><br>
  	<u>Schildermateriaal</u>: Basiskleuren acryl en/of olieverf, penselen en borstels: platte brede borstels, spalter, paletmes, vod, papier plakband tessa, palet, bokalen, gesso, ect.. Aan de start van het jaar overlopen we de benodigdheden voor meer info en duiding. Belangrijk; deze dien je zelf te voorzien en bouwen we stelselmatig bij doorheen het jaar. In het atelier is een kleine voorziening van materiaal voor demonstraties en testen.
  </p>
  <p>
  	<u>Procesfolio/beeldenbank</u>: map of schetsboek om beeldmateriaal in te verzamelen en alle tussenstappen die er nodig zijn om tot een schilderij te komen te bewaren, als deel van het proces.
  </p>
  <p>
  	<u>Dragers</u>: papier minimum 200gr/m2, karton, doek, paneel,...
  </p>
  <p>We zijn voorstander van experiment, low budget en recuperatie.
  </p>
  <p>
  	<strong>Studietraject</strong><br>
  	Leerlingen die de opleiding Schilderkunst volgen, kiezen uit een traject van 2 avonden/week (middellang traject, 5 jaar) of 3 avonden/week (kort traject, 4 jaar). Opgelet, voor een overstap tussen deze twee trajecten contacteer je best het onthaal van de academie: <a href="mailto:info.academie@sintlukas.brussels"><u>info.academie@sintlukas.brussels</u></a>.
  </p>
  <p>
  	<strong>Uurrooster</strong><br>
  	<em>Elke les gaat door van 17:40 tot 21u.</em>
  </p>
images:
  - /assets/schilderkunst.jpeg
  - /assets/kopie-van-20200116_204717.jpg
  - /assets/kopie-van-20190926_194833.jpg
  - /assets/20191212_204703.jpg
  - /assets/20191128_203910.jpg
  - /assets/20190926_194550.jpg
  - /assets/20190926_184039.jpg
  - /assets/20190912_204806.jpg
  - /assets/20190912_195017.jpg
  - /assets/20190912_194935.jpg
image: /assets/img/5.jpg
id: 14f10eca-ac8d-4ff8-a17f-02f624602433
