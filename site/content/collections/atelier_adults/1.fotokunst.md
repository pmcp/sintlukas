title: Fotokunst
text: |
  <p>De fascinatie voor het fotografisch beeld staat centraal
  in deze opleiding. Fotografie is alomtegenwoordig in
  onze huidige beeldcultuur. Via onderzoek, experiment
  en observatie analyseren we de beeldtaal. In dit
  artistiek proces van concept tot presentatie word je
  individueel begeleid en ontwikkel je een persoonlijke
  visie op het fotografisch medium.
  We gaan de straat op om te observeren, werken in
  de studio met artificiële lichtbronnen en verkennen de
  digitale mogelijkheden van Photoshop en Lightroom.
  Dompel jezelf onder in de rijke geschiedenis van
  het fotografisch beeld, maak kennis met de diverse
  genres (portret, landschap, conceptuele fotografie,
  documentaire, mise-en-scène, abstract..).
  Beleef de magie van het ontwikkelen van jouw foto in
  de donkere kamer en doe inspiratie op tijdens het vak
  kunst en cultuur of tijdens de boeiende uitstappen.
  </p>
  <p><strong>WANNEER?</strong> Fotokunst is een opleiding van 10
  uur per week gedurende 4 jaar of 8 uur per week
  gedurende 5 jaar.
  De academie is open op maandag-, dinsdag- en
  donderdagavond van 17:40 tot 21:00.
  </p>
  <p>Fotokunst kan je volgen...
  </p>
  <ul>
  	<li>in een kort traject: 1 avond per week gedurende 10 jaar op maandagavond van 17:40 -21:00</li>
  	<li>in een middel lang traject: twee avonden per week gedurende 5 jaar op maandag- en dinsdagavond (telkens van 17:40 - 21: 00 uur)</li>
  	<li>in een kort traject: 10 uur per week gedurende 4 jaar. De lessen gaan door op maandag- en dinsdagavond en elke maand worden er boeiende en originele uitstappen georganiseerd met les op verplaatsing. De kalender van deze uitstappen krijg je per semester.</li>
  </ul>
  <p>Bekijk de website van de afdeling Fotokunst: <a href="https://atelierfotokunst.wordpress.com/" target="_blank">https://atelierfotokunst.wordpress.com/</a><br>
  </p>
images:
  - /assets/foto.jpeg
  - /assets/img_20210623_175954-1624631105.jpg
  - /assets/img_20210623_180048-1624631109.jpg
  - /assets/img-20210302-fk-lg-1624631112.jpg
  - /assets/img-20201020-fk-lg-1624631116.jpg
multiple: false
downloads:
  - downloads/foto.jpeg
id: c487a0da-69ba-4c14-98d5-cbd972018f2f
