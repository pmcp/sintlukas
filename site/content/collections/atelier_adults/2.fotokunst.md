title: Fotokunst
text: |
  <p>Binnen de opleiding Fotokunst kies je ervoor als starter het vak <strong>Fotokunst (starters)</strong> te volgen op maandag. Heb je meer ervaring, volg je het vak <strong>Fotokunst (verdieping)</strong> op dinsdag. Het is ook mogelijk om de twee avonden te combineren en op die manier sneller in de praktijk te brengen wat je leert. Ook kan je op donderdag les volgen, deze lesuren worden grotendeels gebundeld op andere dagen (bijvoorbeeld een lezing op woensdag, een atelierbezoek op zaterdag, een expobezoek op zondag…); de kalender hiervoor ontvang je in september.
  </p>
  <p>In deze opleiding staat de fascinatie voor het fotografisch beeld centraal. Fotografie is veelzijdig en alomtegenwoordig in onze huidige beeldcultuur. Al doende leer je de basis opname- en bewerkingstechnieken, zowel digitaal als analoog. We gaan de straat op om samen te fotograferen, werken in de studio met artificiële lichtbronnen en verkennen de digitale mogelijkheden van Photoshop. Tegelijk met de opdrachten en technieken breidt je je referentiekader uit. Via onderzoek, experiment en analyse ontdek je de fotografische beeldtaal. Zo word je stapsgewijs ondergedompeld in de rijkdom van het fotografische beeld. Ook kan je in de donkere kamer de magie beleven door er jouw foto’s te ontwikkelen. Het is niet verplicht om analoog te werken, die mogelijkheid wordt aangeboden. Je krijgt de kans om verschillende fotografische mogelijkheden, toepassingen en technieken te proeven. Je wordt individueel begeleid in het artistiek proces, van concept tot presentatie. Gaandeweg worden opdrachten opener en word je gestimuleerd om jouw verhaal uit te drukken via foto’s. Je wordt ondersteund in het ontwikkelen van een persoonlijke visie over het medium fotografie. Uitstappen worden veelal in het weekend georganiseerd, éénmaal per maand en richten zich op het verkennen en verdiepen van het (hedendaagse) veld. Ze geven je de mogelijkheid om de fotograaf achter het werk te leren kennen; om originele werken in een tentoonstelling context te ervaren en om daarover met elkaar in gesprek te gaan. Ze leren je het medium vanuit verschillende standpunten kennen. Ze verscherpen je blik. Het werkt inspirerend en tegelijk leer je reflecteren over het medium.
  </p>
  <p>Heb je geen ervaring, dan volg je het atelier op maandag: Fotokunst (starters). Hier start je vanaf het begin en leer je je camera gebruiken. Heb je al wat basiskennis, dan volg je het atelier op dinsdag: Fotokunst (verdieping).  Hier wordt er verwacht dat je de basistechnieken al onder de knie hebt en je je graag persoonlijk wilt leren uitdrukken via fotografie.
  </p>
  <p>Als je als starter maandag en dinsdag combineert, kan je maandag als lesdag beschouwen en dinsdag als atelierdag. Als je als gevorderden maandag en dinsdag combineert, is maandag je atelierdag en dinsdag je lesdag. Atelierdag wil zeggen dat je (zelfstandig) aan de slag gaat in het atelier en van de infrastructuur en know-how van de begeleider gebruik kan maken. Tijdens lesdagen worden nieuwe opdrachten en technieken aangereikt, en worden je foto’s besproken.
  </p>
  <p>Of je instapt als starter of gevorderden, kunnen wij als leerkrachten mee beslissen en adviseren. Dit doen we aan de hand van de evaluatie op het einde van het schooljaar; een intakegesprek voor je start; of via voorgaande realisaties (bijvoorbeeld via je portfolio)
  </p>
  <p>Bekijk de website van de afdeling Fotokunst: <a href="https://atelierfotokunst.wordpress.com/" target="_blank">https://atelierfotokunst.wordpress.com/<br></a>
  </p>
  <p><strong>Materiaal<br></strong>(digitale) camera, schetsboek
  </p>
  <p><strong>Studietraject</strong><br>Leerlingen die de opleiding Fotokunst volgen, kiezen uit een traject van 1 avond/week (lang traject, 10 jaar), 2 avonden/week (middellang traject, 5 jaar) of 3 avonden/week (kort traject, 4 jaar). Opgelet, voor een overstap tussen deze twee trajecten contacteer je best het onthaal van de academie: <a href="mailto:info.academie@sintlukas.brussels">info.academie@sintlukas.brussels</a>.
  </p><strong>Uurrooster</strong><br>Elke les gaat door van 17:40 tot 21u.
images:
  - /assets/foto.jpeg
  - /assets/img_20210623_175954-1624631105.jpg
  - /assets/img_20210623_180048-1624631109.jpg
  - /assets/img-20210302-fk-lg-1624631112.jpg
  - /assets/img-20201020-fk-lg-1624631116.jpg
multiple: false
downloads:
  - downloads/foto.jpeg
id: c487a0da-69ba-4c14-98d5-cbd972018f2f
