title: Grafiekkunst
text: |
  <p>
  	Binnen de opleiding Grafiekkunst kies je ervoor op maandag het Grafisch Atelier te volgen en/of op dinsdag het Grafiekatelier. Op donderdag kan je optioneel het vak Modeltekenen volgen om jouw tekenvaardigheden te ontwikkelen.
  </p>
  <p>
  	Op maandagavond organiseren we het Grafisch Atelier: in dit atelier leggen we de nadruk op het verzamelen, het onderzoeken en het uitwerken van grafische beelden. Via diverse mogelijkheden komen we tot een persoonlijke beeldtaal. We vertrekken vanuit het analoge en leggen de link met het digitale en de zeefdruk techniek. Denk aan het maken van zines, collages, zeefdruk, schetsboek, storyboard, riso-print,... Dit is een boeiend atelier om te leren brainstormen over hoe je (jouw eigen) grafische beelden kan creëren maar ook voor gevorderden is het interessant om de overstap naar zeefdruk en andere technieken te maken.
  </p>
  <p>
  	Op dinsdagavond wordt het Grafiekatelier ingericht, waarbij de klassieke grafische technieken op het programma. Je maakt kennis met allerhande druktechnieken: linosnede, collografie, steendruk of lithografie, zeefdruk, ets, ... Je kan er eindeloos experimenteren door verschillende dragers uit te testen (papier, karton, hout, textiel, ... ) en door technieken te combineren. met linken naar de kunstgeschiedenis, de rijke culturele geschiedenis van grafische beelden en met linken naar tekenkunst. Binnen de opdrachten stimuleren we je persoonlijke ontwikkelingsproces. Onderzoek en experiment staan centraal in de ontplooiing van een authentieke visuele beeldtaal. We bespreken het werk van inspirerende kunstenaars binnen de hedendaagse (grafische) kunstwereld.
  </p>
  <p>
  	<strong>Materiaal</strong>
  </p>
  <ul>
  	<li>Papier: Voor 15€ kan je A2 schetspapier kopen voor een heel jaar. Andere soorten papier kan per vel worden aangekocht bij het secretariaat en worden gestockeerd in onze kast. Let op: ons papier is redelijk dun papier, breng zelf papier mee van 200gr voor kwaliteitsdrukwerk.</li>
  	<li>Dragers voor de grafische technieken zoals lino, koperplaten… kan je goedkoop aankopen in ons onthaal.</li>
  	<li>Voor digitaal drukwerk zoals zeefdruk films wordt een bijdrage gevraagd van 3€ voor A3+ formaat</li>
  	<li>Je voorziet je eigen basismateriaal (een set goede potloden, een schetsboek, een lat, een gom en een schort). Het materiaal voor bijzondere technieken zoals etsen, lino, zeefdruk… (gutsen, etsnaalden, inkt, vernis, zuren…) wordt voorzien door de academie, maar indien gewenst kan je dit zelf aankopen.</li>
  </ul>
  <p>
  	<strong>Studietraject</strong><br>
  	Leerlingen die de opleiding Grafiekkunst volgen, kiezen uit een traject van 1 avond/week (lang traject,10 jaar), 2 avonden/week (middellang traject, 5 jaar) of 3 avonden/week (kort traject, 4 jaar). Opgelet, voor een overstap tussen deze trajecten contacteer je best het onthaal van de academie: <a href="mailto:info.academie@sintlukas.brussels">info.academie@sintlukas.brussels</a>.
  </p>
images:
  - /assets/85013cce-b64c-4f07-bb09-476d1c02379a-home.jpeg
  - /assets/image0.jpeg
  - /assets/hat-1b.jpg
  - /assets/voorovergebogen.jpg
  - /assets/johan_driesen_zeefdruk_3c.jpg
  - /assets/_myrna-img_1837.jpg
  - /assets/_myrna-img_1856.jpg
  - /assets/pascal-9886.jpg
  - /assets/pascal-5274.jpg
  - /assets/pascal-9861.jpg
  - /assets/pascal-9864.jpg
id: dd4c2abb-dbd6-4835-91b1-808d62471e04
