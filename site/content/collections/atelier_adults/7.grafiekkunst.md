title: Grafiekkunst
text: |
  <p>In het grafiekatelier maak je kennis met allerhande
  druktechnieken: linosnede, collografie, steendruk
  of lithografie, zeefdruk, ets, ... Je kan er eindeloos
  experimenteren door verschillende dragers uit te
  testen (papier, karton, hout, textiel, ... ) en door
  technieken te combineren. Een grafisch beeld
  ontwerpen om dit vervolgens te drukken op een
  gepersonaliseerde linnen draagtas? Het kan allemaal: de toepassingen binnen de grafiekkunst zijn
  eindeloos.
  Binnen de opdrachten stimuleren we je persoonlijke
  ontwikkelingsproces. Onderzoek en experiment staan
  centraal in de ontplooiing van een authentieke visuele
  beeldtaal. We bespreken het werk van inspirerende
  kunstenaars binnen de hedendaagse (grafische)
  kunstwereld.
  Het steunvak kunst en cultuur wordt volledig
  geïntegreerd in het atelier.
  </p>
  <p>Vanaf schooljaar 2324 leggen we per avond een andere klemtoon.
  </p>
  <p>Op maandagavond organiseren we het grafisch atelier: in dit atelier leggen we de nadruk op het verzamelen, het onderzoeken en het uitwerken van grafische beelden. Via diverse mogelijkheden komen we tot een persoonlijke beeldtaal. We vertrekken vanuit het analoge en leggen de link met het digitale en de zeefdruk techniek. Denk aan het maken van  zines, collages, zeefdruk, schetsboek, storyboard, riso-print,... Dit is een boeiend atelier om te leren brainstormen over hoe je (jouw eigen) grafische beelden kan creëren maar ook voor gevorderden is het interessant om de overstap naar zeefdruk en andere technieken te maken.
  </p>
  <p>Op dinsdagavond staan de klassiekere grafische technieken op het programma, met linken naar de kunstgeschiedenis, de rijke culturele geschiedenis van grafische beelden en met linken naar tekenkunst.
  </p>
  <p>Op donderdagavond kan je optioneel ook modeltekenen volgen om jouw tekenvaardigheden te ontwikkelen.
  </p>
  <p><strong>WANNEER?</strong> Grafiekkunst kan je volgen...
  </p>
  <ul>
  	<li>In een lang traject: 1 avond per week gedurende 10 jaar (op maandag- of dinsdagavond van 17:40 - 21:00)</li>
  	<li>In een middel lang traject: 2 avonden per week gedurende 5 jaar (maandagavond (grafisch atelier) en dinsdagavond (grafiekatelier), maandagavond (grafisch atelier) en donderdagavond (modeltekenen), dinsdagavond (grafiekatelier) en donderdagavond (modeltekenen) ) telkens van 17:40 - 21:00 </li>
  	<li>In een kort traject: 3 avonden per week gedurende 4 jaar (op maandagavond grafisch atelier, op dinsdagavond grafiekatelier en op donderdagavond per twee weken modeltekenen). </li>
  </ul>
images:
  - /assets/85013cce-b64c-4f07-bb09-476d1c02379a-home.jpeg
  - /assets/image0.jpeg
  - /assets/hat-1b.jpg
  - /assets/voorovergebogen.jpg
  - /assets/johan_driesen_zeefdruk_3c.jpg
  - /assets/_myrna-img_1837.jpg
  - /assets/_myrna-img_1856.jpg
  - /assets/pascal-9886.jpg
  - /assets/pascal-5274.jpg
  - /assets/pascal-9861.jpg
  - /assets/pascal-9864.jpg
id: dd4c2abb-dbd6-4835-91b1-808d62471e04
