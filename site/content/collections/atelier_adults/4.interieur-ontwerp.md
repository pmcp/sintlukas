title: 'Interieur Ontwerp'
text: |
  <p>
  	Binnen de opleiding <strong>Interieurontwerp</strong> volg je het vak Interieurontwerp op dinsdagavond.
  </p>
  <p>
  	<em>Geef jezelf ruimte, de ruimte om t<strong>e observeren, te voelen en te vormen</strong>. In dit atelier schenken we aandacht aan onze omgeving, de ruimte waarin we wonen, werken en leven. De reële ruimte, maar ook de ruimte als een concept of een abstractie.
  	</em>
  </p>
  <p>
  	We experimenteren rond <strong>architectuur, design & kunst</strong>. We leggen de nadruk op het creatief proces, het ontwerpproces: de opleiding is praktijkgericht en vraagt een voortdurende wisselwerking tussen hoofd en handen, denken en doen. Het atelier als <strong>labo</strong> waarin onderzoek, mislukken als meerwaarde, kijken, afstand nemen, bevragen (reflectie) en opnieuw proberen, presenteren… belangrijk zijn om te evolueren.
  </p>
  <p>
  	We gaan waarnemingstekenen <strong>in situ</strong>. We bezoeken expo’s, musea en lezingen. We maken kennis met een culturele traditie en reflecteren over. Via kruisbestuiving en vakoverschrijdende projecten verdiepen en verbreden we een persoonlijke zoektocht. Door het jaar organiseert de Academie ook <strong>cross-over momenten</strong>, bijvoorbeeld een Schetsboekenavond, waarbij alle leerlingen van de Academie, van alle richtingen, samen komen voor activiteiten. Je werkt rond <strong>scenografie</strong> via het <strong>TRACK Project</strong> in Noordstation: gedurende een maand of meer,  gaat het atelier in “residentie”, op verplaatsing in de Broedplek. We gaan er samenwerken en houden een <strong>toonmoment</strong> als afsluiter.  Je leert ideeën <strong>verbeelden</strong> op een manier die best voor jou werkt in 2D en 3D, zowel analoog (schetsen, plantekeningen en maquettes) als digitaal (Sketchup). Of je ontwikkelt een scenario, een tekst of een <strong>installatie</strong> om je concept vorm te geven!?
  </p>
  <p>
  	Interieur is een 10 jarige opleiding. In het atelier zijn alle jaren gemengd. Je verkent op <strong>eigen tempo</strong> technieken eigen aan de discipline: wel gaan we eerste jaren nog heel summier werken rond (digitale) presentatie, we focussen we eerst op creatie, associaties en onderzoek, bouwen van relaties en samenwerkingen en leren we enkele analoge technieken en methodes. Hoe verder in de opleiding, hoe groter de verwachtingen zijn in functie van de student en zijn jaar. De leerlingen verdiepen zich meer, nemen meer <strong>initiatief</strong>, extra elementen in de opdrachten, het niveau van complexiteit is groter.
  </p>
  <p>
  	Voorkennis hoeft niet, enkel veel zin en enthousiasme!
  </p>
  <p>
  	<strong>Materiaal
  	</strong><br>
  	In het atelier kan je gebruikmaken van een computer en printer. Je mag uiteraard op je eigen tablet of laptop werken. Je kan als leerling van de academie voordelig een Adobe Creative Cloud abonnement aankopen voor 1 jaar, alsook Autocad en Sketchup. Er zijn een paar basis teken- en schildermaterialen aanwezig om uit te proberen. Dit kan je aanvullen met jouw eigen favoriete materialen. Tekenpapier, prints en uitstappen zijn niet inbegrepen in het inschrijvingsgeld. Basis maquettemateriaal zoals schuim-, wit en bruin karton kan je aan voordelige prijs aankopen op school, maar we proberen eerst zoveel mogelijk met recuperatiematerialen te werken. Gips - klei kan in groepsaankoop. Specifiek materiaal zoals balsahout, hars, plexi, fineer, plasticine,… koopt de lln best zelf in functie van zijn project.
  </p>
  <p>
  	<strong>Studietraject</strong><br>
  	Leerlingen die de opleiding Interieurontwerp volgen, kiezen uit een traject van 1 avond/week (Lang traject, 10 jaar).
  </p>
  <p>
  	<strong>Uurrooster</strong><br>
  	<em>Elke les gaat door van 17:40 tot 21u.
  	</em>
  </p>
images:
  - /assets/interieur.jpeg
  - /assets/1-1714031245.JPG
  - /assets/3.expo-bozar_nu-architectuur-1714031249.jpg
  - /assets/5.brainstorm-1714031330.jpeg
  - /assets/9-1714031335.jpg
  - /assets/cecile_home-1714031352.JPG
image: /assets/screenshot-2018-12-14-14.45.13.png
id: f8fc86bd-ea9e-46f0-8556-e4139acbdba2
